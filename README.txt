	Креирајте Django апликација за блог-постови. Во рамки на апликацијата, потребно е
да овозможите најава на корисници, а регистрацијата ќе биде возможна само за админ
корисникот. Секој корисник може да ги гледа основните податоци за сите останати
корисници, но притоа може да прави уредување само на податоците во неговиот профил (во
овој дел потребно е да креирате посебен модел за корисник кој ќе има надворешен клуч до
Django user моделот).
	Секој корисник може да пишува блог-објави. Една објава се карактеризира со
наслов, корисник кој го напишал, содржина, фајлови, датум на креирање и последна
промена. Само авторот на објавата може да прави нејзина измена, додека сите останати
корисници може да ги гледаат објавите. Доколку некој корисник сака да ги блокира своите
објави за некој друг корисник, тоа може да го направи така што понатаму на блокираниот
корисник нема да му се прикажуваат објавите напишани од корисникот кој го блокирал. Во
листата со објави, корисникот може да пребарува објави според нивниот наслов и
содржина. Дополнително, корисникот може да направи филтрирање на објавите според
датумот на креирање, притоа користејќи временски интервал од-до. При прикажувањето,
објавите се прикажуваат со нивниот наслов и автор во листата со објави.
Сите корисници кои имаат пристап до дадена објава може да оставаат свои
коментари на таа објава и да ги гледаат коментарите што другите корисници ги оставиле на
таа објава. Еден коментар се прикажува со неговата содржина и датум кога е оставен.
	Можност за бришење на коментарот има корисникот кој го напишал коментарот и авторот
кој ја напишал објавата на која се однесува коментарот.
Супер-корисникот има можност да ги гледа, уредува и бриши сите објави и коментари.
Креирајте ги сите потребни модели за да ги задоволите горенаведените барања. Доколку
сметате дека има потреба, може да додадете повеќе полиња во даден модел од опишаното.
Со користење на Django Admin панелот овозможете интерфејс кој се придржува до
опишаните ограничувања.

• posts/ - за приказ на сите постови до кои моментално најавениот корисник
има пристап. Ова ги опфаќа сите постови кои се напишани од корисници кои
тој ги нема блокирано. Постовите се прикажуваат еден под друг, со нивниот
наслов, содржина и автор кој го напишал, слично на почетните страни на
популарните социјални платформи Facebook/Instragram. Овде не се
прикажуваат коментарите на постовите (Напомена: најавата е оставена да се
одвива преку Admin интерфејсот, не треба да се грижите околу тоа)
• add/post/ - приказ на форма која овозможува додавање на нов пост на тековно
најавениот корисник
• profile/ - приказ на профилот на корисникот, каде под информациите за
корисникот (име, презиме, фотографија, интереси, вештини и професија) се
достапни сите постови кои тој ги напишал. Овие постови ги нема во posts/
прегледот.
• blockedUsers/ - приказ на сите корисници кои тековно најавениот корисник
ги блокирал. Треба да се овозможи форма за блокирање на нови корисници
во овој поглед
